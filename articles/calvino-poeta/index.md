---
title: Calvino poeta
permalink: calvino-poeta/
tags: article
index: 4
---


Noi conosciamo Italo Calvino per i suoi racconti e i suoi romanzi. Ma Calvino ha scritto sporadicamente anche poesie che sono rimaste inedite. Ho trovato questo testo nel libro _Italo Calvino, romanzi e racconti_, edizione diretta da Claudio Milanini, Arnoldo Mondadori Editore, nella sezione _Poesie e invenzioni oulipiennes_.[^1] 

<div class="poetry">
Visitando necropoli con donne<br>
viene l’ora del tè: già il pomeriggio<br>
è andato. E s’avvicina l’ora<br>
di cominciare un nuovo amore<br>
e insieme l’ora di finirlo.<br>
Così passa l’età. Chissà se un segno<br>
lasceremo, magari senza accorgercene:<br>
una pietra squadrata tra le pietre<br>
dell’enorme piramide, o una spoglia<br>
d’ossa in un loculo.<br>
<span class="date">17.11.1962</span>
</div>

Nelle _Note e notizie sui testi_, in merito a questa poesia, è scritto: 
	
Inedito. Fra le carte di Calvino sono conservate varie stesure manoscritte; tutte recano in calce la data (11 novembre 1962), a volte preceduta da un’indicazione di luogo (Parigi); alcune provvisorie, hanno anche un titolo (Turismo in Egitto, vacanze in Egitto). Fra gli ultimi ritocchi, l’espunzione di un sintagma finale (_"...o la spoglia / d’ossa in un loculo, protetto / dalle intemperie"_).

Provo ad abbozzare una mia interpretazione che non si vuole esaustiva e completa, ma che potrebbe essere arbitraria trattandosi di un testo poetico.

***

[Scarica l'articolo intero in PDF](calvino-poeta.pdf)

***

_Testo di_ **Gianluca De Biaggi**

[^1]: Il termine **Oulipo** è acronimo di _Ouvroir de Littérature Potentielle_, traducibile in italiano con “officina di letteratura potenziale”. Si tratta di un gruppo di letterati fondato nel 1960 da François Le Lionnais e Raymond Queneau e al quale Calvino partecipava.
